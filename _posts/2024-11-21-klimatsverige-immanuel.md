---
title: "Klimatsveriges event i Immanuelskyrkan"
date: 2024-11-21
---

Vissa dagar är hoppfulla. Det finns ändå månniskor som kämpar benhårt för en bättre framtid, och idag fick jag se många av dem i samma rum. Nätverket [Klimatsverige](https://klimatsverige.se/) ordnade nämligen en kväll med föreläsningar och workshops. Här följer en sammanfattning av mina takeaways.

Mikael Mammaeus, som jobbar på IVL Svenska Miljöinstitutet, är ekonom och föreläste om "Tillväxt eller välfärd i en hållbar ekonomi." Hans forskning har handlat om att studera olika möjliga framtidsvisioner, hur en hållbar omställning kan ske rent konkret. Det finns olika alternativ, och genom att belysa dem kan som samhälle förhoppningsvis välja vad vi vill sträva efter. Han nämnde två strategier för hållbarhet:

 * Effektivisering
 * Tillräcklighet
   
Den första används flitigt av politiker och andra, men räcker ensam inte för att ge hållbar omställning. Han frågade också: Vad är tillväxt? Vi menar olika saker. Olika fall menar vi BNP, eller "nytt och bättre", eller nån sorts lokal tillväxt, och det skapar mycket förvirring.

![Världens och sveriges BNP, materialkonsumption, och koldioxidutsläpp grafade över tid.](/assets/images/mammaeus.jpg)

Karin Lexén - naturskyddsföreningens generalsekreterare - rapporterade live från COP29. Många jättespännande insikter och "bakom kulisserna"-inblickar på förhandlingarna.

Sen var det workshops på olika teman, bland annat:

 * Kopplingen mellan klimat och fredsrörelsen
 * Samverkan mellan grupper i klimatrörelsen
 * Kyrkans roll i klimatkrisen
   
Svårt val, men jag valde att delta i den sista. Det blev en jättespännande diskussion. Jag lärde mig on nätverket "grön kyrka" där kyrkor från olika samfund kan vara med. Vi pratade om att påve Franciskus driver på tydligt om klimatkrisen, samt att svenska kyrkan har gjort ett tydligt ställningstagande. Däremot särskilt i USA präglas många församlingar av ren och skär klimatförnekelse. Vi talade om andra religioners synsätt - har inte kristendomen bidragit till att skapa dagens exploaterande samhälle? Med den människocentrerade synen? - andra religioner förespråkar en världsbild centrerad i jorden, inte människan. Vi pratade sorg och helgedom. Vi pratade teologi - som troende, hur grundar man sitt klimatengagemang? Förslagsvis i budet att "älska din nästa". Samt hur svenska kyrkor väldigt konkret kan hjälpa till att få till en klimatomställning.

