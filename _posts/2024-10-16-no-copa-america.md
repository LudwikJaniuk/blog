---
title: "Manifestationsrapport: No a la Copa America"
date: 2024-10-16
---

Jag deltog den 13 oktober i en demonstration mot "America's Cup" i Barcelona, Spanien, och vill dela min erfarenhet av den, särskilt kopplat till saker jag lärde mig på backademin[^1].

![Poster med budskap emot copa america](/assets/images/copa-poster.jpg){:style="display:block; margin-left:auto; margin-right:auto"}

Barcelona är en stad på Spaniens östra kust, nära gränsen till Frankrike. Det är ett stort turistmål. Jag bodde här ett halvår 2019 som en del av mina studier. Barcelona ligger i Katalonien, en del av Spanien som har ett eget språk ock som upprepade gånger föröskt göra sig självständigt.

America's cup beskrivs på Wikipedia som en seglingstävling och som den äldsta aktiva sporttävlingen i världen. Den 37:e upplagan arrangeras mellan Augusti och Oktober 2024 i Barcelona. Huvudsponsorn är modemärket Louis Vuitton.

Demonstationen jag var på hette "No a la Copa America" och som jag förstod den syftade den till att visa ett missnöje med gentrifiering, kommercialisering, och massturism. De som protesterade berättade om hyror som fördubblats under en tioårsperiod, och en döende lokalkultur när allt fler invånare i staden endast bor där tillfälligt. 

![Tal som påbörjade demonstrationen](/assets/images/copa-speech.jpg){:style="display:block; margin-left:auto; margin-right:auto"}

Demonstrationen började med ett tal, sedan gick några hundra personer ledda av en bil med högtalare genom några stora turistgator vid kusten. Folk sjöng på katalanska, och ropade slagord. De höll skyltar med budskap om omöjliga hyror, om att turism dödar liver i kvarteren, samt att politikerna bara mitiveras av ekonomisk vinst. Klistermärken med t.ex. texten "America's cup is _not_ welcome" klistrades på reklamskyltar. Olika lappar med info delates ut.

![Klistermärke på reklamskylt](/assets/images/copa-sticker.jpg){:style="display:block; margin-left:auto; margin-right:auto"}

En lapp handlade om "Casa Orsola", en vackert modernistiskt bostadshus i centrala Barcelona. Detta bostadshus har köpts upp av en investeringsfirma och den nya ägaren försöker få ut de gamla hyrsegästera för att kunna göra om bostadshuset till lyxlägenheter, men de gör motstånd. Casa Orsola framställdes som symboliskt för Barcelonas lokalbefolkning generellt.

![Figurer som brändes](/assets/images/copa-symbols.jpg){:style="display:block; margin-left:auto; margin-right:auto"}

Protesten avslutades med att två symboler brändes. Den ena var en upp-och-nervänd replika av "Auld Mug", pokalen som representerar America's Cup. Den andra var en staty av en man i ljusblå kostym, med en råttas huvud, och med ett guldigt Louis Vuitton-bälte. Lokala invånade har förklarat för mig att det är en stor förolämpning att kalla någon en råtta ("Eres una rata"), som särskilt syftar på girighet. Jag hörde också att råttan antagligen representerade giriga politiker i allmänhet, och inte någon särskild person. 

För att jämföra med "198 methods of nonviolent action"[^2] så använde sig protesten av:

1. Public Speeches
7. Slogans, caricatures, and symbols
8. Banners, posters, and displayed communications
9. Leaflets, pamphlets, and books	
18. Displays of flags and symbolic colors
19. Wearing of symbols
21. Delivering symbolic objects
38. Marches
47. Assemblies of protest or support

Jag reagerade även på att mycket fyrverkerier användes. 

Så, funkade protesten? Det har jag ingen aning om. America's cup sker utan avbrott, och med stöd av Barcelonas regering. I bredare bemärkelse så fortsätter Barcelona att bli dyrare. Huruvida denna protest och liknadne leder till förändringar i framtiden återstår att se. Någon annan delade en analys att det inte är turismen som höjer hyrorna, utan snarare att storföretag flyttar in och betalar höga löner. Enligt den personen var hela protesten missriktad. Jag kan endast säga att jag vet för lite för att kunna göra en analys, men jag är glad att jag deltog och ta del av folkets frustration. 

[^1]: [https://crd.org/sv/backademokratin/backademin/](https://crd.org/sv/backademokratin/backademin/)
[^2]: [https://www.aeinstein.org/198-methods-of-nonviolent-action/](https://www.aeinstein.org/198-methods-of-nonviolent-action/)
