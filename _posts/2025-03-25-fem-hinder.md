---
title: "Fem hinder"
date: 2025-03-25
---

Vad hindrar dig från att agera på klimatförändringarna? Du kanske säger, "jag gillar inte hur klimataktivisterna beter sig", eller "jag har svårt att veta vem jag ska lita på." Och det är svårt att navigera dagens informationsandskap, det kan jag erkänna. Den norske psykologen Per Espen Stoknes definierade fem "hinder" som hindrar en person från att höra och agera på budskapet om klimatförändringarna. Hindren är:

1. Distans. Känner du att det är någon annans problem, långt borta?
2. Domedagskänsla. Blir det så överväldigande och hemskt när du tänker på global uppvärmning, att du backar undan?
3. Dissonans. Är det obekvämt att erkänna att din livsstil kanske inte stämmer överens med vad du vet?
4. Förnekelse. Känns det bättre att förlöjliga eller underminera de som försöker berätta för dig om klimatförändringar?
5. Identitet. Är att agera på klimatet någon som din grupp inte accepterar? Det kanske är din politiska klick, eller din religiösa förening, eller hur folk tycker på jobbet.

För dessa fem vill jag erbjuda några ord av uppmuntran, för jag har känt dem allihopa.

1. Kom ihåg att allting hänger ihop. Något så globalt som jordens uppvärmning skapar förändrignar nästan överallt, och du kan säkert hitta något du bryr dig om som påverkas. Till exempel, hur skulle du känna om kaffepriserna dubblade? Och dubblade igen? Eller hur tänker du kring om dina barn aldrig får uppleva snöiga vintrar som du har gjort?
2. Kom ihåg att varje tiondels grad spelar roll. Det ger mig hopp att även om vi väntat för länge, så kan våra handlignar nu fortfarande rädda oss från de värsta konsekvenserna i framtiden - men då måste vi gå till verket nu.
3. Kom ihåg att inte låta det perfekta komma i vägen för det goda. Klaga inte på dig själv att du inte är perfekt, fokusera hellre på en sak som du kan förbättra, och acceptera att du inte kan ändra allt det andra på en dag.
4. Vi söker naturligt budskap som bekräftar det vi tror på. Kom ihåg att fortsätta vara nyfiken - testa ibland att undersöka även de ståndpunkter du inte håller med om. Separera budskapet från den som framför det. Det är okej att ogilla klimataktivister för deras utseende eller sätt att prata, men att på den grunden avfärda deras budskap är helt enkelt inte i ditt bästa intresse.
5. Identitet kan vara den läskigaste att tänka på, för om jag inte gör som gruppen vill så kanske de fryser ut mig, och det kan vara min största skräck. Kom ihåg att även din grupp säkert är full av olika, nyfikna och ifrågasättande människor. Försök att hitta någon som är villig att också vara nyfiken, så kan det vara enklare tillsammans.

Jag hoppas detta hjälper att undersöka saker med ärlighet och i linje med dina värderingar. Jag skulle såklart säga att din hjälp behövs för att stoppa klimatförändringarna, men jag vet också att du måste nå dina egna slutsater. Och för tydlighetens skulle, "klimatbudskapet" är följande:

*Världen värms upp, och detta orsakas av mänsklig aktivitet. Uppvärmningen kommer ha förödande konsekvenser, som vi redan börjar få ett smakprov på. Vi har möjligheten att undvika de värsta framtiderna, men endast om vi mobiliserar snabbt och globalt för att minska koldioxidutsläpp.*

Vilka hinder kom igång när du läste det där? 
