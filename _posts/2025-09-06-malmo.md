---
title: "Malmö är toppen!"
date: 2025-09-06
tags: svenska
---

Malmö är toppen!

Det var ett spontanbeslut att stanna i Malmö två nätter, men jag känner mig upprymd och fri! Staden har visat mig sin bästa sida. Jag råkade komma precis den helgen då Malmös coolaste festival under året, NGBG, äger rum, och fick njuta av ett trettiotal gratisscener med otroligt bra musik. Nytt band: golvad grävling. 

![Golvad grävling förbereder spelning](/assets/images/malmo-scen.jpg)

Jag var så glad att träffa vänner från Återställ Våtmarker och Ta Tillbaka Framtiden, jag är tacksam för att vi stöttar varandra och alltid tar emot varandra med öppna armar, om vi har möjlighet.

![Jag dansar framför en nyaffischerad vägg](/assets/images/malmo-affisch.jpg)

Malmö känns långt mycket bättre än jag trodde att det skulle vara möjligt. Grym falafel bakom operan. Vackra parker. Gångavstånd överallt. Och jag fick träffa broder Björn, en dominikansk munk som skriver mycket om klimatkrisen inom katolska kyrkan (men han påpekade att han aldrig använder ordet klimat, det är för abstrakt, vi ska tala om _jorden_ och _kroppen_)[^1]. 

![Jag och broder Björn](/assets/images/malmo-bjorn.jpg)

Människor känns också så fria här, fria att vara sig själva, fria i en mångfald av kulturer och uttryckssätt. Men inte anonyma och försvinnande. Det känns som att folk känner att de finns. 

Jag lärde mig även att Sverige tagit in en lag för några år sedan som förbjuder medier från att skriva saker som "kan skada Sveriges diplomatiska förbindelser." Med andra ord har vi inte pressfrihet i Sverige. Chockerande. Jag visste inte om det här. Det gör mig ledsen och besviken att vi som medborgare accepterar fler och fler inskränkningar på demokrati och frihet.[^2]

Trots detta flyter jag fortfarande lite på ett moln efter min Malmö-vistelse. Vilken underbar plats. Vilka underbara människor.  

![Jag på malmö central](/assets/images/malmo-selfie.jpg)

[^1]: Broder Björn har bland annat publicerat [vad är förvaltarskapstanken och hur påverkar den mig?]() och drier en [matträdgård som sköts enligt permakultur](http://www.dominikan.nu/index.php/laudato-si-traedgarden).
[^2]: [https://www.sverigesradio.se/artikel/grundlagsandring-om-hemliga-uppgifter-kan-forsvara-for-medier](https://www.sverigesradio.se/artikel/grundlagsandring-om-hemliga-uppgifter-kan-forsvara-for-medier) [https://tu.se/juridiskradgivning/tryckfrihet/lat-inte-erdogan-styra-svenska-nyheter/](https://tu.se/juridiskradgivning/tryckfrihet/lat-inte-erdogan-styra-svenska-nyheter/)
